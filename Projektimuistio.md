**Projektimuistio**

Tämän projektin tavoitteena on tehdä vanhasta puhelimesta valvontakamera, jonka avulla voi seurata koiran yksinoloa reaaliaikaisesti toisella laitteella. 

**Lähtökohdat**

Tehtävä on osa Oulun yliopiston kurssia "Elektroniikkalaitteiden uudelleenkäytön perusteet." Kurssin suoritukseen vaaditussa projektissa oli tarkoitus kehittää vanhalle elektorniikkalaitteelle uusi käyttötarkoitus. Kestävän kehityksen näkökulmasta oli erityisen tärkeää, että projektia varten ei tarvitsisi hankkia mitään uusia laitteita tai materiaaleja. 
Valitsin kyseisen aiheen projektilleni, koska minulla on tällä hetkellä koiranpentu, joka harjoittelee yksinoloa. Olen harkinnut lemmikkikameran ostoa, mutta kurssin alkaessa huomasin, että voisin käyttää tilaisuuden hyväksi ja saada laitteen tehtyä itse. Vaikka projektin tulos tuleekin tapauksessani koiran valvontaan, voisi tätää soveltaa muunkinlaiseen valvontakamera toimintaan. Projektin sisällön laajentamiseksi ja materian uudelleen käyttömahdollisuuksien lisäämiseksi, vanha älylaite myös sijoitetaan käsitöin pehmolelun sisään. 
Käytöstä poistetut älypuhelimet lisäävät projektin ekologisuutta. Projektissa käyttämäni koiran lelu, ei sovi enää leikki tarkoitukseen, koska se on repeytynyt ja lelun sisukset voivat olla koiralle vaarallisia. Lelu siis käy tähän tarkoitukseen erinomaisesti, jolloin mitään käytössä olevaa lelua ei tarvinnut rikkoa projektin takia.

**Toiminta**

Mitä projektissa uudelleen käyttöön otetun laitteen tulee tehdä:

- koiran tekemisten reaaliaikainen valvominen
- kameran sijoittelu huomaamattomaksi
- kameran sijoittelu niin, että koko haluttu alue on on kuvassa

**Työnkulku**

Aloitin työn tekemällä taustatyötä muiden itse tekemistä projektiversioista kauppojen valmiista valvontakameroista. Löysin mtvuutiset.fi -sivuston artikkelin aiheesta, jossa kerrotaan, kuinka vanhasta kännykästä voi tehdä valvontakameran kotiin. Artikkelissa kerrotaan, että toimintoa voidaan käyttää turvakamerasovelluksen avulla. Artikkelissa ei ole kuitenkaan mainittu nimeltä yhtäkään sovellusta, joten näiden osalta tutkimisen ja parhaan sovelluksen valinnan tein täysin itse. 
Valmiita valvontakameroita oli kuluttajille saatavilla monelta eri merkiltä eri malleja. Kaikissa yhteistä oli, että reaaliaikainen katsominen edellyttää toimivaa WiFi- yhteyttä samoin kuin itse suunnitellun kamerankin sovellukset. Tällaiseen käyttöön soveltuvien kameroiden hinnat vaihtelivat noin 20€-70€ välillä. Myös nämä kamerat tarvitsevat käyttöönsä oman sovelluksensa, jonka kautta lemmikkiä seurataan omalla laitteella. Joidenkin valmistajien, kuten PetCuben-sovellukseen oli ostettava kameran hinnan lisäksi maksullinen lisäpalvelu, jotta videoita pystyi tallentamaan. Suurinta osaa näiden kameroiden sijoittelusta rajoitti myös se, että niiden täytyi olla koko ajan kytkettynä verkkovirtaan. Omatekoinen puhelimesta sovellettu valvontakamera pystyy akun kunnosta riippuen toimimaan joitakin aikoja ilman laturiin kytkemistä. 

Työssäni käytin vanhaa älypuhelintani Applen iPhone 11 pro maxia, jossa on edelleen erittäin hyvä akun kesto ja laajakuvalinssi. Ajattelin tämän olevan suuri etu koko tilan näkemistä varten. Kyseisen puhelimen koko on kuitenkin kohtuullisen suuri näytön ollessa jopa 6,5 tuumaa, projekti hankaloitui hieman laitteen koteloinnin takia. 

Apple-laitteiden käyttämässä sovelluskaupassa App-storessa oli paljon erilaisia sovelluksia, jotka olisi voinut soveltua projektin tekemiseen. Päätin tarkastella kolmen eri sovelluksen ominaisuuksia ja valita niistä parhaimman käyttöön. Valitsemani sovellukset olivat AlfredCamera, Manything ja Presence. AlfredCameran ominaisuuksiin luvattiin kuuluvan helppokäyttöisyys, liiketunnistus, etäseuranta ja rajoitettu tallennusmahdollisuus. Lisämaksusta tallenustilaa oli saatavilla rajoittamattomasti. Myös Manythingin ja Presencen ominaisuuksiin kuului etävalonnan lisäksi liiketunnistus ja tallennusominaisuus. Myös näiden kahden ilmaisverisoiden tallennustila oli rajallista. 
Manything putosi vertailusta pois heti alkumetreillä, kun selvisi että myös liiketunnistinominaisuuden käyttö kuului maksumuurin taakse. Mielestäni kurssilla, jossa tarkastellaan asioita kestävän kehityksen näkökulmasta olisi ideaali saada mahdollisimman paljon tarvittavia toimitoja ilmassovelluksilla. 
Näin ollen jatkoin vertailua AlfredCameran ja Presencen välillä. Itse käytössä pidin molempien sovellusten ulkoasusta ja yksinkertaisuudesta. Käytännössä minulle oli siis ihan sama kumpi olisi jäänyt vakituiseen käyttöön. Päätin tehdä sovelluksista vielä lisätutkimusta netin kautta, mikäli muiden kokemuksista olisi ollut apua. Selvisi, että AlfredCameran asiakastuki on toimivampi Presenceen verrattuna, jolloin ongelmienratkomisen nopeudessa oli käyttäjäkokemusten mukaan merkittäviä eroja. Näin ollen päädyin kokeilujen jälkeen jatkamaan projektia AlfredCameraa käyttäen. 

Koska kyseessä kuitenkin on perusteellinen projekti, tutkin vaihtoehtoja vielä lisää. Löysin netistä keskusteluita, joissa useat Android-käyttäjät olivat ottaneet käyttöön sovelluksen, joka toimii IP-yhteyeden avulla. Kyseistä sovellusta ei ollut saatavilla Applen laitteisiin. Yritin etsiä myös Applen tukemia IP-yhteyttä käyttäviä sovelluksia, mutta en löytänyt ainakaan ilmaisia sellaisia tähän käyttötarkoitukseen. Löysin myös useita keskusteluita siitä, miksi IP-yhteydellä toimivat kamerat eivät ole nykyaikana parhaita. Löysin tietoa esimerkiksi seuraavista ongelmista IP-verkkoa hyödyntävistä kameroista: verkon hidastuminen, kyberuhat, virrankulutus, sekä verkko- ja signaalihäiriöt. Monien käyttäjäkokemusten mukaan siis valmiit reaaliaikaiseen käyttöön tehdyt sovellukset ilman IP-yhteyttä olivat paljon toimivampia. 

Perustellisen taustatyön jälkeen jäljellä oli enää toteutus. Projektissa käytin siis rikkoutunutta koiran pehmolelua, joka oli irtoavien osien kannalta mahdollisesti koiralle vaarallinen. Tyhjensin lelusta täytteet ja laitoin puhelimen lelun sisään niin, että kamera oli vanhan lelun silmän kohdalla. Lelun takapuolelle jätin puhelimen mentävän aukon, jotta suurehko puhelin oli kuitenkin saatavilla ulos helposti esimerkiksi latausta varten. Tämän jälkeen etsin paikan, jonne kamera kannattaisi laittaa. Puhelimen hyvästä akun kestosta huolimatta koin järkeväksi ottaa huomioon paikkaa valitessa mahdollisen pistorasian läheisyyden. Toinen merkittävä pointti oli toki se, että mahdollisimmman laaja alue mahtuisi kuvaan. Kokeilinkin projektissa paria eri paikkaa, joista toinen osoittautui toimivammaksi koiran suosimien paikkojen takia. 

**Demoaminen**

Tein laitteen testejä parina eri päivänä eri sovelluksilla. Tavoitteena oli saada kuvassa näkymään yksinoloa harjoittelevan koiran tekemiset reaaliaikaisesti toisella laitteella. 
![image](https://github.com/user-attachments/assets/6354179a-616a-4b01-b9c7-acb92ef9ba0f)
![image](https://github.com/user-attachments/assets/c99d8b07-2282-4df7-b580-deae5c6a8927)




**Jatkokehittely**

Käytin projektissa puhelinta, joka toimi myös alkuperäiseksi tarkoitetussa käytössä. Kestävän kehityksen kannalta olisi tietenkin järkevämpää onnistua hyödyntämään laitteita, jotka olisivat menettäneet käyttötarkoituksensa. Tällaisia laitteita löytyy monen kodista, ja tällaisten laitteiden hyödyntäminen eli mahdollisimman lyhyt kierto kierrätyksessä olisi tavoiteltavaa. Jatkokehittelynä voisi mahdollisesti lisätä kameraan esimerkiksi jonkin motorisoidun esineen, joka voisi automaationa esimerkiksi kieltää koiraa haukkumasta tai heittää koiralle herkun tietyllä hetkellä. Suuremmassa asunnossa kameran sijoittelu voi toki aiheuttaa ongelmia. Toki jos kotoa löytyisi esimerkiksi kaksi vanhaa älypuhelinta, voisi ne sijoittaa eri paikkoihin asunnossa. Omassakaan projektissani ihan koko asunto ei ollut näkyvillä. Jos olisin halunnut koko asunnon kuvaan, olisi puhelin ollut järkevää sijoittaa johonkin korkealle nurkkaan. Kuitenkin koirani oleskelee pitkälti samoissa paikoissa, ja valvontakameran kautta ääni oli koko ajan kuuluvilla koiran paikasta riippumatta, joten tämä ei ollut projektin kannalta olennaisin asia.

**Johtopäätökset**

Projekti onnistui erittäin hyvin, enkä näe mitään syytä ostaa uutta valvontakameraa kaupasta vain tällaista tarkoitusta varten, jos kotoa löytyy valmiin jokin laite, jota voi soveltaa käyttöön. Vanhojen laitteiden uudelleen käyttäminen on myös ekologisempaa, mutta myös taloudellisesti kannattavaa. 


